---
layout: post
title: ios 7's dictionary
---

มีสิ่งหนึ่งแอบซ่อนอยู่ใน ios 7 โดยที่ไม่เปิดเผย (แม้กระทั่งในคู่มือก็ยังไม่มี) คือพจนานุกรม เป็นประโยชน์มากเลยทีเดียว

![ios 7's dictionary](http://wuttinan.com/assets/ios_dictionary.jpg)

วิธีใช้ก็คือ เปิดแอพที่ให้พิมพ์ข้อความอะไรก็ได้ตามแต่ชอบ (อย่างเช่น notes) แล้วแตะเลือกคำค้างไว้ แล้วแตะคำสั่ง "define" ตอนแรกจะเป็นหน้าว่างอยู่ ให้แตะคำสั่ง "manage" ด้านล่างซ้าย แล้วเลือกโหลดพจนานุกรมที่จะใช้ เลือกพจนานุกรมที่จะใช้แล้วก็ถอยกลับมา ก็เป็นอันเสร็จ

ตรงนี้แหละที่ชอบ มีครบทุกภาษาที่ต้องการในที่เดียว ไม่ต้องคอยเปิดแอพไปมาหลายอัน (แต่ไม่มีภาษาไทยนะ ยังคงต้องพึ่งแอพ หรือเว็บเอา) อังกฤษก็ใช้ของ oxford มีให้เลือกทั้งแบบอังกฤษ และอเมริกัน ยังมีภาษาอื่นๆ อีกจำนวนหนึ่ง ที่ใช้ตอนนี้ก็เป็น ญี่ปุ่น, เกาหลี, ฝรั่งเศส ชอบตรงที่นอกจากจะหาความหมายแบบแปลงจากภาษาอังกฤษ หรือภาษาอื่นเป็นภาษาอังกฤษ ยังใช้เป็นแบบแปลความหมายภาษาเดียวกันได้ด้วย อย่าง เกาหลี-เกาหลี, ญี่ปุ่น-ญี่ปุ่น  

ที่ถูกใจที่สุดก็คือมี[สัทอักษร](http://en.wikipedia.org/wiki/International_Phonetic_Alphabet) บางครั้งอยากจะรู้แค่วิธีออกเสียงของคำๆ นี้อย่างเดียว ซึ่งแอพพจนานุกรมบางเจ้าไม่มีอันนี้มาให้ นอกจากนี้ยังสามารถเข้าไปดูรายละเอียดอื่นๆ ได้อีกด้วย

ข้อเสียคือไม่สามารถเลือกพจนานุกรมจากแหล่งภายนอกที่ต้องการได้ จำกัดได้เท่าที่แอปเปิลให้มา ถ้าทำได้นี่ถือว่าสมบูรณ์แบบมากๆ

นับเป็นฟังก์ชันที่สะดวกดีฟังก์ชันหนึ่งเหมือนกันนะ